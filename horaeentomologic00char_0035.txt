193

Celeb. Illiger in introitu translationis operis Oliveriani et in Mag.
IV. pag. 193. Lamp. italicae foeminam non apteram esse dicit. Rossi
contra 1. c. sic loquitur: ”foemina aptera, nigra, singulo segmento
macula utrinque marginali flavescente'’. Sine dubio Rossi larvam
hujus insecti ejus esse foeminam putabat, et in eodem errore versa-
batur, in quo Linneus immortalis. Mares habeo, foeminas et lar-
vam hujus Lampyridis: aculeus vel ductus oviparus foeminae in spe-
ciminibus siccatis longe prostat et apice hamulis duobus distantibus,
rectis, instructus est. Foemina mari simillima, sed multo minor.

Rossi, Linne et Sulzer de foemina loquentes larvam perbene descrip-
serunt.

Plura hujus Lampyridis specimina in Italia accepta et plura ibi-
dem in museis visa omnia talem habebant picturam, qualem fig. 5.
et 6. Tab. VI. oculo offert, videlicet thoracem rufum cum macula
media nigra. De hac macula nigra Linne, DeGeer et Sulzer ex-
pressis verbis mentionem faciunt, et Linneus quidem non solum in

7

diagnosi, sed etiam in descriptione, his verbis: ⁷—tliorax rufus, me-
dio macula nigra.⁷⁷ Fabricius vero in Systemate Entomologiae et in

Entomologia systematica Linneum quidem allegat, sed diagnosin ejus
mutat et de thoracis macula media nigra tacet: descriptionis loco
imo addit haec: ”thorax immaculatus⁷'. Suspicor igitur Fabricium

aliam speciem ante oculos habuisse, quam in sequentibus descripsi.

De L. italica superest, ut referam in foeminis maculam thoracis
nigram interdum versus elytra latiorem esse, quam parte antica, uti
sig. 6. ostendit.

Lamp. italica Latreillei (Hist. IX- 102.) ad speciem sequentem

pertinere videtur.

v‘25

