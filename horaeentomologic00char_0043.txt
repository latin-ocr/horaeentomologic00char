201

Fabricius primus e Germaniae Necrophoris fulvo-fasciatis duas
constituit species, scilicet N. Vespillonem et N. mortuorum. Tertiam
speciem notis satis constantibus distinxit Herschel in Illigeri Magazin,
Tom. VI. pag. 274„ Necrophorum Vestigatorem a N. Vespillone sepa-
rans. Quartam hujus familiae speciem Entomologis hic offero.

Statura et magnitudine est N. Vespillonis. Thorax et pedes ut
in N. Vestigatore comparati sunt: sed thorax est planior et pedes va-
lidiores, cum tibiis rectis, magisque denticulatis.

Caput multo latius quam in N. Vestigatore atque in parte post
oculos posita multo tuberosius. Thorax et caput absque omnibus
pilis et totum abdomen multo minus pilosum, quam in speciebus
congeneribus.

Condyli pedum posticorum, quorum in N. Vespillone anterior in
dentem longum rectum, in N. Vestigatore posterior in dentem validio-
rem excurrit, in N. Sepultore sic comparati sunt, ut anterior (saltem
in altero sexu) in uncum validum, admodum recurvum excurrat.

Melius etiam hi Necrophori diversi distinguuntur, si elytrorum
colorem fulvum et fasciarum nigrum appellamus: tune harum fascia-
rum nigrarum prima sive basalis, thoraci proxima,

1) in N. lNslortuorum et Sepultore usque ad marginem elytrorum
lateralem fere extenditur, ita ut semper pars hujus fasciae cer-
natur in spatio elytri ad latera deflexo.

2) In N. Vestigatore haec fascia brevior est et nunquam partem
elytri deflexam tangit, sed ad costam illam, quae ab humero ad
apicem elytri excurrit, recta linea abscissa est.

3) In N. Vespillone haec fascia pari modo se habet, nisi quod ad
costam elytri humeralem non recta est abscissa, ‘sed semper li-
neolam seu dentem emittit.

Haec fasciae basalis figura valde constans est et in pluribus spe-
ciminibus, quae videbam, eodem modo se habebat.

N. Sepultorem e montibus pyrenaeis accepi et in Silesia reperi.

26

